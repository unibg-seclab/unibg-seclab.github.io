---
title: Progetti di Tesi UniBG Seclab
permalink: /tesi/
layout: sidebar-left
sidebar: sidebars/tesi.html
---

# Progetti di Tesi UniBG Seclab
-------------------------------

Un progetto di tesi significa porsi degli OBIETTIVI, e richiede TEMPO per
raggiungere questi obiettivi. Il progetto di tesi è il biglietto da visita che
il tesista presenterà ai futuri colloqui di lavoro. Pertanto, è consigliabile
scegliere l’argomento più vicino alle proprie passioni e ai propri interessi, e
svolgere tale progetto mettendoci il massimo dell’impegno e della dedizione.

Un progetto di tesi DEVE essere un divertimento per il tesista, e non un peso
da togliersi il prima possibile.

Per quanto riguarda le tesi triennali (3CFU), esse devono concludersi in un
massimo di 3 mesi dalla data di inizio (eventuali proroghe potranno
essere concesse in casi eccezionali). Per le tesi magistrali, invece, nel
momento in cui affidiamo un progetto di tesi, possiamo solo avere una stima
indicativa del tempo richiesto per raggiungere gli obiettivi, ma tutto è
relativo all'impegno e alle capacità del tesista. La tesi si considera
conclusa nel momento in cui gli obiettivi vengono raggiunti, quindi non
possiamo decidere a priori una sessione di laurea e, una volta arrivati a tale
sessione, lasciare la tesi incompiuta.

**I prerequisiti non devono essere considerati come già posseduti nella loro
totalità al momento di inizio dei lavori**, ma vanno presi come *punto di
partenza* del lavoro di tesi.  Generalmente la loro discussione può trovare
spazio in un capitolo sullo stato dell’arte introduttivo alla tesi stessa.

Per alcune tesi vi può essere la possibilità di estendere il lavoro per poter
scrivere una tesi in coppia (es. analisi prestazionale approfondita, scrittura
di articolo scientifico, ...). Verrà tuttavia valutato caso per caso.

Per le tesi magistrali, non è possibile decidere a priori se ci sarà la
controrelazione. Questa viene decisa solo dopo la chiusura del progetto di
tesi, e solo nel caso di lavori rilevanti, dove venga apportato un beneficio
allo stato dell’arte, con un’opportuna trattazione del problema affrontato e
con uno scritto di qualità.

**Quindi se hai voglia di fare una tesi interessante e sei interessato al mondo
della computer security... benvenuto in squadra!**

--------------------------------------------------------------------------------

## Prerequisiti

* [*Obbligatorio*] Le tesi vanno scritte in LaTeX (è possibile utilizzare [questo template](https://github.com/micheleberetta98/unibg-thesis-template))

### Prerequisiti per tesi Triennali

* [*Consigliato*] Conoscenza di base di [*git*](https://git-scm.com)
  ([*guida*](https://try.github.io)) e [*Github*](https://github.com)
  ([*guida*](http://html5today.it/tutorial/github-guida-per-principianti-per-contribuire-ad-un-progetto/))

* [*Consigliato*] Utilizzo di un sistema operativo Unix (consigliato
  [*Ubuntu*](http://tour.ubuntu.com/en/))

### Prerequisiti per tesi Magistrali

* Tutti i prerequisiti (anche quelli solo consigliati) per tesi triennali
