---
title: Google Hash Code 2022
date: 2022-02-24
extra:
  when: 2022-02-24
  from: 18:30
  to: 22:30
  where: UniBG Virtual Hub
  preview_image: /images/hashcode-2022.png
  top_image: /images/hashcode-2022.png
---

[Hash Code](https://codingcompetitions.withgoogle.com/hashcode) è una gara di
programmazione a squadre organizzata da Google per studenti e professionisti in
Europa, Medio Oriente e Africa. Si forma una squadra e si sceglie il linguaggio
di programmazione per risolvere un problema assegnato dagli organizzatori. Ogni
team è formato da un minimo di 2 ad un massimo di 4 persone.

Visto il successo delle scorse edizioni, anche quest’anno il Seclab organizzerà
lo hub *Università degli Studi di Bergamo*.
Quest'anno, come l'anno scorso, causa Covid non potremo organizzare l'evento
all'interno della sede universitaria, pertanto l'hub sarà virtuale.

<!-- more -->

La fase di qualificazione si terrà **giovedì 24 febbraio 2022** dalle **18:30**
alle **22:30**. Non è necessario essere in un luogo preciso per partecipare, la
qualificazione infatti avviene online.

Partecipando avrai accesso ad una scoreboard per vedere come si classifica la
tua squadra rispetto ai tuoi amici e colleghi, il che è un ottimo modo per
rendere la competizione più divertente!
Non vorrai perdere l'occasione di vantarti di essere nel miglior team di
programmazione dell'università, non è vero?!?

Con l'obiettivo di favorire interazioni tra i membri dello hub e la
collaborazione tra i membri di ogni team abbiamo creato un Workspace di Slack
[UniBG Virtual Hub - Hash Code 2022](https://unibg-virtual-hub.slack.com) al
quale verrete invitati una volta registrati allo hub.

Speriamo che nonostante le evidenti limitazioni e l'impossibilità di mangiarci
una pizza tutti insieme parteciperete anche quest'anno numerosi.

--------------------------------------------------------------------------------

## Iscrizione

Per registravi, dovete fare le seguenti azioni entro il **23 febbraio**:

<br>

1. Ogni membro del team deve registrarsi alla pagina
   <https://g.co/hashcode>.
   La conferma della registrazione potrebbe richiedere fino a 24 ore.

2. Registrare il nome del team alla pagina <https://codingcompetitions.withgoogle.com/hashcode/teammanagement>.

3. Iscrivere il proprio team all'hub *Università degli Studi di Bergamo*.

4. Condividere il link di iscrizione al team con gli altri membri
   (dovete essere almeno in 2 perché il team sia considerato formato).

<br>

Dopo esservi registrati, potrete trovare un problema di esempio alla pagina
<https://codingcompetitions.withgoogle.com/hashcode/round/00000000008f5ca9>. Vi consigliamo di guardarlo,
provare a risolverlo, sottomettere le vostre soluzioni e condividerle sul
canale Slack dedicato allo hub.

--------------------------------------------------------------------------------

## Incontri introduttivi

Per una precedente edizione di Hash Code, il Seclab ha tenuto 2 incontri
introduttivi per discutere di alcune tecniche di programmazione utili per
competizioni di programmazione. Trovate le slides qui sotto.

* **Java e Dynamic Programming** ([scarica slides](/pdf/hashcode/unibg_seclab_hashcode_2018_java.pdf))
* **Python e Greedy Algorithms** ([scarica slides](/pdf/hashcode/unibg_seclab_hashcode_2018_python.pdf))
