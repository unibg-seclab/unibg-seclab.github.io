---
title: Google Hash Code 2021
date: 2021-02-25
extra:
  when: 2021-02-25
  from: 18:30
  to: 22:30
  where: UniBG Virtual Hub
  preview_image: /images/hashcode-2021.jpg
  top_image: /images/hashcode-2021.jpg
---

[Hash Code](https://codingcompetitions.withgoogle.com/hashcode) è una gara di
programmazione a squadre organizzata da Google per studenti e professionisti in
Europa, Medio Oriente e Africa. Si forma una squadra e si sceglie il linguaggio
di programmazione per risolvere un problema assegnato dagli organizzatori. Ogni
team è formato da un minimo di 2 ad un massimo di 4 persone.

Visto il successo delle scorse edizioni, anche quest’anno il Seclab organizzerà
lo hub *Università degli Studi di Bergamo*.
Quest'anno, a causa della situazione Covid 19, non potremo vederci di persona e
dovremo limitarci alla sola collaborazione virtuale.

<!-- more -->

La fase di qualificazione si terrà **giovedì 25 febbraio 2021** dalle **18:30**
alle **22:30**. Non è necessario essere in un luogo preciso per partecipare, la
qualificazione infatti avviene online.

Partecipando avrai accesso ad una scoreboard per vedere come si classifica la
tua squadra rispetto ai tuoi amici e colleghi, il che è un ottimo modo per
rendere la competizione più divertente!

Con l'obiettivo di favorire interazioni tra i membri dello hub e la
collaborazione tra i membri di ogni team abbiamo creato un Workspace di Slack
[UniBG Virtual Hub - Hash Code 2021](https://unibg-virtual-hub.slack.com) al
quale verrete invitati una volta registrati allo hub.

Speriamo che nonostante le evidenti limitazioni e l'impossibilità di mangiarci
una pizza tutti insieme parteciperete anche quest'anno numerosi.

--------------------------------------------------------------------------------

## Iscrizione


Per registravi, dovete fare le seguenti azioni entro il **24 febbraio**:

<br>

1. Ogni membro del team deve registrarsi alla pagina
   <https://g.co/hashcode>.
   La conferma della registrazione potrebbe richiedere fino a 24 ore.

2. Registrare il nome del team alla pagina <https://hashcodejudge.withgoogle.com>.

3. Iscrivere il proprio team all'hub *Università degli Studi di Bergamo*.

4. Condividere il link di iscrizione al team con gli altri membri
   (dovete essere almeno in 2 perché il team sia considerato formato).

<br>

Dopo esservi registrati, potrete trovare un problema di esempio alla pagina
<https://hashcodejudge.withgoogle.com>. Vi consigliamo di guardarlo,
provare a risolverlo, e sottomettere le vostre soluzioni.

--------------------------------------------------------------------------------

## Incontri introduttivi

Per una precedente edizione di Hash Code, il Seclab ha tenuto 2 incontri
introduttivi per discutere di alcune tecniche di programmazione utili per
competizioni di programmazione. Trovate le slides qui sotto.

* **Java e Dynamic Programming** ([scarica slides](/pdf/hashcode/unibg_seclab_hashcode_2018_java.pdf))
* **Python e Greedy Algorithms** ([scarica slides](/pdf/hashcode/unibg_seclab_hashcode_2018_python.pdf))